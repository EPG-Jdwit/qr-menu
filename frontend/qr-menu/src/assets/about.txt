Tearoom De Barkentijn werd in 1990 opgericht door Dirk Vandamme en Annick Verhulst.
Na een succesverhaal van 30 jaar namen Tiffanie Coffyn en Joren Lems met veel enthousiasme het roer van hen over op 1 januari 2021.

Wie zijn wij?

Ik, Tiffanie, ben een 32-jarige jongedame die in de zomer van 2016 toevallig in De Barkentijn belandde. Het plan was dat ik hier enkel de zomer zou overbruggen, maar dit draaide anders uit.


Vanaf mijn eerste werkdag voelde ik me hier thuis. Ik had meteen een goede klik met Dirk en Annick, een heel vlot contact met het vast cliÃ«nteel en vooral de manier van werken, het concept dat men hier uitvoert, sprak me 100% aan.
Al van dag 1 hoorde ik waaien dat mijn toenmalige bazen aan het 'uitbollen' waren en op zoek zouden gaan naar een geschikte overnemer.
Het gaf me een triest gevoel, wetende dat mijn verhaal hier zo snel zou stoppen.
Maar hoe langer ik er werkte, hoe meer het idee groeide om hier mijn eigen verhaal te beginnen schrijven. 

En zodoende... Met mijn partner Joren als sterke man achter mij, die vanaf juli ook voltijds in de zaak zal meedraaien, en alle hulp en steun van mijn familie durfde ik de sprong te wagen.

(On)bewust ben ik 5 jaar lang opgeleid, getraind geweest onder de strenge hand van Dirk om een waardige opvolger van hun 'kindje' te worden.

Samen met Joren hoop ik van harte dat we op hetzelfde elan verder kunnen werken en ons eigen succesverhaal voor de volgende 30 jaar kunnen schrijven.  